*Over ...*
# Mastery

Afgelopen donderdag was er weer BM. Daarbij gaf Ralph Kardolus een geschiedenislesje in VOC en een oratie piraten-organisatiekunde. En dit kon natuurlijk niet zonder de ons welbekende CBAM! Van de CBAM resoneert de M bij mij het meest: Mastery (hoewel sommigen mij zien als de vleesgeworden B).

Mastery staat bij mij voor meesterschap (in de middeleeuwse betekenis): het tot in de kleinste details beheersen van je ambacht. En een goede meester heeft altijd wel een paar gezellen onder zijn opleidende vleugels. Dat is wat ik ook waardeer aan het mentorschap-idee dat Pelle aan het promoten is binnen Incentro.

Mastery heeft echter ook raakvlakken met professionaliteit. Dat begrip raakt mij nog sterker. Waar mastery voor mij gaat over het inhoudelijk (technisch) beheersen van je vak, gaat het bij professionaliteit (voor mij) veel meer over mastery + hoe jij je daarbij gedraagt. Een meester weet wat hij doet. Een professional maakt waar wat hij belooft omdat hij weet wat hij doet.

Een professional:
* doet wat hij belooft, maar is voorzichtig met beloftes;
* neemt verantwoordelijkheid, maar neemt daarbij niet ‚Äúde hele wereld op zijn schouders‚Äù;
* houdt rekening met anderen, maar doet zichzelf daarbij geen geweld aan;
* heeft oog voor detail, maar verliest het grote plaatje niet uit het oog;
* weet wat hij kan, maar ook wat hij niet kan;
* stelt hoge eisen aan zichzelf en het werk dat hij oplevert, maar is coulant naar mede-werkers die nog niet dezelfde mate van meesterschap beheersen;
* (vul voor jezelf deze lijst aan)

En bovenal zoekt een professional de balans op EN DENKT NA!

In hoeverre zijn piraten een professional?

---

üçê schrijft elke week een stukje. Over ... van-alles-en-nog-wat. 
En vooral over programmeren, techniek en hoe jij je daar, als &#9432;Naut toe kan verhouden.

---
