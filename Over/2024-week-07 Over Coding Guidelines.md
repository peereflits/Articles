*Over ...*

# Over Coding Guidelines

In de column van vorige week had ik het over "Intention Revealing Programming": hierbij maak je in de API's en functiesignaturen alleen duidelijk **wat** er staat te gebeuren; ergo: *wat* kan het. En *hoe* dat gaat gebeuren, zou je volledig buiten beschouwing moeten laten.

Hoe je echter een goede API bouwt (of een mooie functie signatuur), is een ander verhaal. En dan heb ik het nog niet eens over de implementatie ervan. Wat vaak goed kan helpen bij het ontwerpen (en ook het implementeren) van een API is een "Coding Guideline". Coding Guidelines zijn een set aan richtlijnen en programmeerconventies in een bepaalde taal of technologie. Het nadeel: het zijn vaak hele grote lappen tekst die niet door elke mede-programmeur wordt gelezen *en* wordt gekend. Ik heb guidelines van meer dan 100 pagina's gezien.

> **Noot:** In geval van Web API's is er nog een bijkomende complicerende factor: het "[versioneren](https://www.youtube.com/watch?v=Igh2KfwOT-Q&t=1548s "Ga naar API versioning in How to build RESTful APIs the right way")" van de API's/endpoints. Deze video geeft een paar goede tips over [How to build RESTful APIs the right way](https://www.youtube.com/watch?v=Igh2KfwOT-Q).

Binnen de .NET/C# community zouden de [Common C# code conventions](https://learn.microsoft.com/en-us/dotnet/csharp/fundamentals/coding-style/coding-conventions) bekend moeten zijn. Maar wie van de .NET collega's heeft deze ooit gelezen? En wie *kent* ook echt al deze regels? Of [deze](https://learn.microsoft.com/en-us/dotnet/csharp/programming-guide/ "C# programming guide")?

Ik ben echter wel een groot voorstander van Coding Guidelines. Ze kunnen helpen veel voorkomende fouten helpen voorkomen. Binnen ontwikkelteams kunnen deze ook de consistentie van een code-base vergroten. En vooral: code-reviews worden minder afhankelijk van de mening van de reviewer.

Een "guide" die ik meestal gebruik zijn deze [C# Coding Guidelines](https://csharpcodingguidelines.com/): kort, duidelijk & leerzaam.

Gebruiken jullie ook coding guidelines bij jullie projecten? Welke guidelines worden er in de Java-community gebruikt? In Front-end frameworks? En wie gebruikt er coding guidelines voor SQL-queries?

---

üçê schrijft elke week een stukje. Over ... van-alles-en-nog-wat. 
En vooral over programmeren, techniek en hoe jij je daar, als &#9432;Naut toe kan verhouden.

---
