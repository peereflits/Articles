*Over ...*

# Over *wat* en *hoe* `II`

Zoals in de vorige column reeds gezegd: regelmatig schrijf ik in mijn columns over communicatie. En vooral de moeilijkheid ervan. 

Voor communicatie gebruiken we o.a. talen. En hiervan zijn verschillende varianten: 
1. denk-taal: de taal die we in gedachten gebruiken en die zich kenmerkt door zijn losse grammatica en willekeurige associatie, (soms) creativiteit en is vaak niet heel erg gestructureerd. Dit is een taal die zich niet alleen door woorden laat sturen. Beelden kunnen hier ook deel van uitmaken;
2. spreek-taal: de taal die wordt gebruikt om gedachte taal auditief kenbaar te maken. Deze kent een iets striktere grammatica en is vooral woord-geori√´nteerd. Non-verbale aspecten (gebaren, intonatie) vormen een belangrijk deel van spreektaal.
3. schrijf-taal: de taal die wordt gebruikt om gedachte taal visueel over te brengen. Omdat de non-verbale communicatie hierin ontbreekt kent schrijf-taal strikte spelling- en grammatica regels (dat vermoed ik tenminste). Schrijf-taal is woord- en zin-geori√´nteerd (in ieder geval in karakter geori√´nteerde talen). Om non-verbale aspecten ("de informatie tussen de woorden in") uit te drukken worden leestekens (!) en **op**-*maak* gebruikt. Maar dat blijft toch zeer beperkt. Recentelijk is het gebruik van emoticons een woeste poging om deze moeilijkheid te verlichten. 
4. Computer-taal: dit is een taal die wordt gebruikt om machines een bepaald gedrag te laten vertonen. Hoewel deze taal een schrijf-taal is, verschilt het karakter van deze taal omdat het een taal is tussen mens en machine. Dit in tegenstelling tot denk-taal dat voor jezelf en aan jezelf is; en spreek- en schrijf-taal dat een taal is voor communicatie tussen mensen onderling. Computertaal drukt zich op een bijna menselijke schrijf-taal uit maar wordt hierbij gehinderd door een zeer beperkt aantal woorden (key-words) en een extreem strikte grammatica van een wiskundige precisie.
5. Grafische-taal: denk hierbij aan UML, C2 Modeling, of verkeersborden.

Denken be√Ønvloed taal. En taal be√Ønvloed het denken. Daar zit een zekere mate van wederkerigheid in.

Omdat programmeurs hele dagen bezig zijn met het omzetten van gedachten (requirements, domeinen, modellen, business rules e.a.) naar een computer taal (met hun beperkte woordenschat en strikte grammatica), heb ik vaak gezien dat hun uitdrukkingsvaardigheid wordt gehinderd tijdens een conversatie van mens tot mens.

Een wellicht sprekende anekdote is deze: 

Toen ik eens een code review deed met een nieuwe collega (hij was een jaar ouder dan ik en derhalve een oude-rot-in-het-vak) vroeg ik hem, wijzend naar een `if`-statement, *wat* doe je hier?

En hij antwoordde:

``` text
ALS variabele x is groter dan 5 
DAN doe Dit()
ANDERS doe Dat()
```

Wie van jullie denkt dat dit een antwoord is dat ik wilde hebben? Ik gok dat veel programmeurs zullen zeggen: ja.

Maar ik was hier niet tevreden mee. Dus ik stel de vraag nogmaals, maar op een andere manier: *wat* is van dit stukje code *de bedoeling* en probeer dit in mensen-taal uit te leggen.

Antwoord:

``` text
ALS variabele x groter is dan 5 
DAN roep ik Dit() aan
ANDERS roep ik Dat() aan
```
Maar dan met iets meer verheffing in zijn stem.

Ik leg hem uit dat ik inmiddels wel zo ongeveer net zo lang werk als programmeur als dat hij dat doet en ondertussen wel weet hoe een `if`-statement werkt. Ook leg ik hem uit dat wat hij zegt, praten in pseudo-code is. En dat hij antwoord geeft op de vraag *hoe* hij iets doet. Niet op *wat* er in het betreffende stukje code gebeurt.

*Wat* er gebeurt, is namelijk: bepalen of er `Dit()` moet gebeuren of `Dat()`. 

Volgens mij snappen "gewone" mensen het dan wel.

---

üçê schrijft elke week een stukje. Over ... van-alles-en-nog-wat. 
En vooral over programmeren, techniek en hoe jij je daar, als &#9432;Naut toe kan verhouden.

---
