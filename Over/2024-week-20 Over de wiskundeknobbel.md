*Over ...*

# Over de wiskundeknobbel

In het wereldje van programmeurs wordt weleens gezegd: er zijn twee soorten mensen.

0. Programmeurs
1. Gewone stervelingen

Het onderscheid tussen "wij" en de gewone stervelingen is er niet zomaar. Mensen die "geen computers kunnen programmeren" begrijpen ook echt de problemen niet die we in de krochten van de code tegenkomen. Zelfs mensen die in de IT werkzaam zijn maar niet programmeren snappen veelal niet *echt* waar wij mee bezig zijn.  

Een paar jaar terug was ik op een developer conferentie van Microsoft waar de keynote speaker zei:
> We live in magical times and you are the wizards!

Gewone stervelingen kijken soms ook tegen ons op. We kunnen toveren met een kastje dat we computer noemen. Dat gaat ook vaak gepaard met misvattingen. Als ik zeg dat ik programmeur ben, dan denken anderen ook meteen dat ik *alles* van (alle) computers weet. Vaak moet ik hen teleurstellen, al noem ik dat liever "hun mening nuanceren".

Een andere misvatting is dat "we" ook goed in wiskunde zijn. Helaas. In het boek van Felienne Hermans (zij sprak laatst op de IncentroCon) *What every programmer needs to know about cognition: [The Programmer‚Äôs Brain](https://www.manning.com/books/the-programmers-brain)* lees je op pagina 81:

> .. The knowledge and skills people need to apply mathematics had only a minor predictive effect, predicting just 2% of the variance between participants. Language abilities  were a better predictor, accounting for 17% of the variance. This is interesting  because we as a field typically stress the fact that mathematical skills are important ...

Wanneer het om het oplossen van een technisch probleem gaat, voorspelt taalvaardigheid (van natuurlijke talen) een betere uitkomst dan een wiskundeknobbel. 

Daarom wordt er in het wereldje van programmeurs ook wel eens gezegd: "there is nothing as hard as naming and cache invalidation". Maar dat is voor een volgende column.

Tegen wat voor misvattingen loop jij als programmeur in het dagelijks leven (met gewone stervelingen) aan?

---

üçê schrijft elke week een stukje. Over ... van-alles-en-nog-wat. 
En vooral over programmeren, techniek en hoe jij je daar, als &#9432;Naut toe kan verhouden.

---
