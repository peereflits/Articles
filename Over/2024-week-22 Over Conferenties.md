*Over ...*

# Over Conferenties

Vorige week was een drukke. Nu is dat op zich geen vreemd gegeven. We hebben immers geen tijd, alleen deadlines.

Wat het druk maakte was een, ook online te volgen, meerdaagse developer conferentie van Microsoft, genaamd [Build](https://build.microsoft.com/en-US/home). Een aantal van de meer dan 300 online te volgen sessies is ook terug te vinden op [YouTube](https://www.youtube.com/watch?v=8OviTSFqucI&list=PLFPUGjQjckXE-DsPj61-5kKIhJ3194fON).

> Je kan de "Build" ook bijwonen in Seattle. In 2018 heb ik dat een keer meegemaakt: ¬±15.000 developers bij elkaar!<br/>![Build 2018 in Seattle](2024-week-22%20Build2018.jpg)<br/><cite>Build 2018 in Seattle</cite>

Daarnaast was er afgelopen zaterdag de [DotNet Saturday](https://dotnedsaturday.nl/). Uiteraard, maar niet vanzelfsprekend, was ik daar aanwezig. Het leuke van dit soort conferenties/bijeenkomsten vind ik, dat je in een paar uur meer leert over meerdere onderwerpen dan dat ik in een veelvoud aan uren aan kennis kan opdoen door het lezen van blogs en kijken van video's. De menselijke interactie, die van de spreker met de aanwezigen en van deelnemers onderling, levert een, voor mij, grote toegevoegde waarde. Daarnaast is het ook altijd leuk om oud-collega's en oude bekenden te treffen. En de lunch is ook altijd goed :smile:

Vaak zijn de kosten voor conferenties voor werkgevers belastingaftrekbaar. En user group bijeenkomsten, zoals [.nl.jug](https://nljug.org/) of [dotned](https://dotned.nl/), zijn vaak gratis. Op [meetup.com](https://www.meetup.com) kan je er heel veel vinden (o.a. 149 [Azure Tech Groups](https://www.meetup.com/pro/azuretechgroups/)).

Een ander bijkomend voordeel: ik heb na het weekeinde gelijk een collega kunnen bijpraten over bepaalde productontwikkelingen die zijn project raken.

Zo zie je maar weer: je bereikt alleen iets als je ergens tijd en moeite in stopt. En wat je ervoor terug krijgt, is vaak meer dan alleen opgedane kennis en ervaring. 

Of had ik dat al eens gezegd?

---

üçê schrijft elke week een stukje. Over ... van-alles-en-nog-wat. 
En vooral over programmeren, techniek en hoe jij je daar, als &#9432;Naut toe kan verhouden.

---
