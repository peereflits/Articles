*Over ...*

# Over het intelligente in AI 

Kunstmatige Intelligentie. Het is niet meer uit ons leven weg te denken. Navigatie op je telefoon: AI. Zoeken op internet: AI. Een document vertalen: AI. In een vorige column schreef ik over [GitHub Copilot](https://en.wikipedia.org/wiki/GitHub_Copilot). Vorige week was er zelfs op het Journaal de aankondiging dat [AFAS zijn werkweek van 5 naar 4 dagen terugbrengt](https://www.afas.nl/persbericht/afas-voert-vierdaagse-werkweek-in-voor-alle-medewerkers#Innovatiekans), met behoud van loon, omdat AI zoveel werk verricht. Ook dit artikel schrijf ik met behulp van AI. Niet met behulp van [ChatGPT](https://openai.com/index/chatgpt/), maar met behulp van de dicteer functie in MS Word. Deze werkt met [speech-to-text](https://azure.microsoft.com/en-us/products/ai-services/speech-to-text). 

AI. We kunnen niet meer zonder.

Voor alle duidelijkheid: Ik ben niet tegen kunstmatige intelligentie. Ik wil echter wel ageren tegen het begrip ‚Äúkunstmatige intelligentie‚Äù. Het kunstmatige van AI begrijp ik nog. Al is het ten dele. 

AI modellen ([LLM](https://en.wikipedia.org/wiki/Large_language_model)) moeten "gevoed" (getraind) worden met teksten en beelden van schrijvers, schilders, fotografen en andere kunstenaars, die (meestal) echte intellectuele arbeid hebben verricht. En in Afrikaanse lagelonenlanden zitten duizenden medewerkers voor een habbekrats kleine stukjes data te "cleanen" die aan AI modellen kunnen worden gevoerd in de hoop dat "bias" (vooroordeel) wordt voorkomen. AI kan dat kennelijk zelf niet :cry: En de AI LLM's zijn gebouwd door echt intelligente programmeurs en sysem-engineers. Alleen het uiteindelijke rekenwerk zelf wordt dan uiteindelijk door een (reeks van) computer(s) gedaan. En op de keper beschouwd is dit niet meer dan een hele slimme "brute force" statistische berekening.

Tot zover "kunstmatig". Maar is AI echt intelligent? 

Intelligentie komt voor in verschillende vormen: creatieve- (denk aan kunstenaars), muzikale- (muzikanten), fysieke- (acrobaten/sporters/dansers), ruimtelijke- (architecten, bouwkundigen), emotionele-, logische- (of wiskundige), taalkundige-/lingu√Østische intelligentie. Bij IQ testen wordt voornamelijk de laatste twee getest. Alhoewel de term EQ krijgt ook meer en meer opgang.

Maar wat kenmerkt intelligentie? Intelligentie wordt doorgaans bezien als correlatie tussen (de mate van) complexiteit, (de hoeveelheid van) beschikbare informatie<sup>noot</sup> en de hoeveelheid tijd die nodig is om een probleem op te lossen. Hoe sneller je een probleem oplost hoe intelligenter. Hoe minder informatie je hierbij nodig hebt, hoe intelligenter. Hoe complexer een probleem is, hoe intelligenter.

Voor een aantal van deze vormen van intelligentie hebben we aparte namen. Iemand met veel muzikale intelligentie noemen we "muzikaal", creatief intelligent noemen we "artistiek". Hoe noemen we iemand die logisch bovengemiddeld intelligent is? 

Slim!

Laten we AI dan ook de naam geven die het echt is: artifici√´le slimmigheid. Of beter nog: **BFSS**. Brute Force Statistical Smartness / Brute Kracht Statistische Slimmigheid. Of spitsvondigheid. 

**NB:** Overigens ben ik langzamerhand wel tot het inzicht gekomen dat echte (menselijke) intelligentie niet zozeer zit in het oplossend vermogen (de correlatie tussen complexiteit, informatie en tijd) als wel het vermogen om (de goede/juiste) vragen te stellen (op het juiste moment).

---

üçê schrijft elke week een stukje. Over ... van-alles-en-nog-wat. 
En vooral over programmeren, techniek en hoe jij je daar, als &#9432;Naut toe kan verhouden.

---

**Noot:**

Beschikbare informatie staat uit de context, de ‚Äúharde‚Äù gegevens, en de parate kennis. 

**Voorbeeld:** bereken de uitkomst van 6 x 7. 

De context is begrijpen dat het hier om een berekening gaat en wel een vermenigvuldiging. De harde gegevens zijn de getallen waarmee dit moet gebeuren. De parate kennis bestaat uit weten hoe je moet vermenigvuldigen (herhaald optellen) of de uitkomst al kennen door oefening (tegenwoordig noemt men dit in het basis onderwijs "automatiseren").

In dit laatste zit dan ook het euvel van het meten van intelligentie. Goed opgeleide mensen of personen met veel ervaring lijken dus intelligenter. Maar dit doet mijn gevoel voor waarheid geweld aan. Maar ook: intelligentie is geen statisch gegeven. 
