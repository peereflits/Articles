*Over ...*

# Over brood

Jaren geleden (begin '90) liep ik bij de plaatselijke bakker in Den Haag binnen. Er lag een nieuw soort brood op de plank. Iets met walnoten erop. Nieuwsgierig als ik ben vroeg ik om een halfje, gesneden aub.

"Dat is dan vijf gulden"<sup>1</sup> (en nog iets) zei de bakker.

Ik schrok van het bedrag. Normaal kost een half brood een kwart van dat bedrag. Dat had ik niet verwacht.

Fast-forward naar nu: IT-projecten hebben een hele slechte reputatie als het gaat om binnen gesteld budget, tijd & features succesvol op te leveren. Zeker naar mate de grootte van het project toeneemt. Enige tijd geleden las ik (op internet) dat een percentage van meer dan 87% van alle (ondervraagde) IT-projecten op √©√©n of meer van deze drie faalden.

Nu snap ik dat de financiers/opdrachtgevers/investeerders van IT-projecten graag willen weten wat een onderhavig IT-project zal gaan kosten. Al was het alleen maar om te kunnen valideren of een business case √ºberhaupt uit kan. 

Maar een IT-project is geen bruin brood.

De reden dat de prijs van brood doorgaans zeer voorspelbaar is, heeft o.a. te maken met de grootte en kosten van het product, de mate van concurrentie (er worden dagelijks meer broden verkocht dan computers; laat staan IT-projecten) maar vooral de herhaalbaarheid van een product: al vele eeuwen worden vele broden dagelijks gebakken. Dat zie ik met IT-projecten nog niet gebeuren. 

Door deze herhaalbaarheid zijn known-unknowns & unknown-unknowns vrijwel gereduceerd tot nul. `herhaalbaarheid == voorspelbaarheid`

Daarnaast in het talent van mensen om te schatten notoir slecht ontwikkeld<sup>2</sup>. Mensen schatten hun inschattingsvermogen veelal veel te hoog in. Tel daarbij op dat de verhouding known-knowns t.o.v. known-unknowns & unknown-unknowns vaak erg scheef is ten voordele van de laatste, en je begrijpt dat een IT-project van enige respectabele grootte ook niet (met een kleine marge) is in te schatten.

En een ander ervaringsfeit: binnen project teams gelden (sprint-)planningen als een best-guess inschatting terwijl op business level planningen eerder gezien worden als een belofte. \#*verwachtingen-management*

> IT: we hebben geen tijd. Alleen maar deadlines.

In andere teams heb ik dan ook wel eens gepleit voor deze benadering: eenvoudig de stories niet meer inplannen en in volgorde van prioriteit wegwerken. Geen sprints. Wel Milestones (per abuis ook wel [Kanban](https://nl.wikipedia.org/wiki/Kanban) genoemd).

Maar ja, hoe gaat een manager dan zijn brood verdienen?


---

üçê schrijft elke week een stukje. Over ... van-alles-en-nog-wat. 
En vooral over programmeren, techniek en hoe jij je daar, als &#9432;Naut toe kan verhouden.

---

<sup>1</sup>) Ja, ik kom nog uit het gulden tijdperk.

<sup>2</sup>) Kinderen leren op de basisschool hoe zij een oppervlakte moeten berekenen. Maar als je het na de les vraagt "hoe groot schat jij de oppervlakte van het schoolplein in", dan zit 99,9% van de kinderen, zelfs met een ruime marge, heel erg ver naast het daadwerkelijke antwoord.
