*Over ...*

# Over TCP

De bijdrage van deze week is mij bijna ontschoten, daar ik mij zeer bezig heb gehouden met [.NET Conf](https://www.dotnetconf.net) en de release van [.NET 9.0](https://aka.ms/get-dotnet-9). Bijblijven is een vak :grin:

Over bijblijven gesproken: deze week wil ik het eens hebben over **TCP**. En daarmee doel ik niet op het [TCP/IP](https://nl.wikipedia.org/wiki/TCP/IP)-protocol (het is eigenlijk een reeks van netwerkprotocollen). Maar TCP als acroniem voor kennisoverdracht.

**T** : training; wanneer het verschil tussen een kennishouder (expert/leraar/meester) en een kennisvrager (novice/leerling/gezel) groot is, dan zal de expert zijn kennis moeten overdragen door middel van training. Het kennis, niveau en/of ervaringsverschil tussen kennishouder en -vrager is te groot om op basis van enig gelijkwaardigheid met elkaar serieus van gedachten te kunnen wisselen.

**C** : coaching; wanneer het kennisverschil tussen kennishouder en kennisvrager vermindert, dan kan de expert zijn pupil gaan coachen. De rol van de expert verandert. Er ontstaat meer gelijkwaardigheid, waarbij de coach meer adviserend optreedt dan onderrichtend.

**P** : pairing; wanneer het kennisverschil tussen kennishouder en kennisvrager enigszins gelijkwaardig is, dan kunnen beide tegelijkertijd samenwerken aan dezelfde opdracht. Beide kunnen dan in ongeveer dezelfde mate waarde leveren aan de onderhanden zijnde opdracht.

In de dagelijkse workflow van ontwikkelaars is "[pair-programming](https://nl.wikipedia.org/wiki/Pair_programming)" geen ongebruikelijke vorm van samenwerken (als je niet remote aan het werk bent). Naast het veelgeprezen voordeel van pair-programming (dat het veel minder fouten in software zou opleveren) is een andere mijns inziens niet minder belangrijk: het kan erg bijdragen aan kennisdeling. En zoals je weet:

Kennis **delen** == Macht!

Maar wellicht spreekt de uitspraak mij ook erg aan ... :grin:

---

üçê schrijft elke week een stukje. Over ... van-alles-en-nog-wat. 
En vooral over programmeren, techniek en hoe jij je daar, als &#9432;Naut toe kan verhouden.

---
