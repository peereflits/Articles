*Over ...*

# Over vooruitgang

In het begin van de [middeleeuwen](https://nl.wikipedia.org/wiki/Middeleeuwen) werd lezen en schrijven als een zeldzaam talent beschouwd. In dorpen en steden waren er maar weinigen. Zij werden scribenten of [kopi√Østen](https://nl.wikipedia.org/wiki/Kopiist) genoemd. Ze waren de programmeurs van vroeger: ze vertaalden menselijke taal en verhalen in tekens en symbolen. De meeste die deze "kunst" beheersten, waren monniken.

Scribenten waren verantwoordelijk voor het bewaren van belangrijke kennis en zorgden ervoor dat deze niet verloren ging in de loop van de tijd. Zij waren (onbewust) een enorme **vooruitgang** ten opzichte van de reeds bestaande orale cultuur. Vanwege hun vermogen om gesproken taal om te zetten in geschreven taal, hadden ze een prominente status in de samenleving van die tijd.

Dit beroep floreerde eeuwenlang. Tot aan het einde van de middeleeuwen. In  1455 neemt de geschiedenis een scherpe wending: Johannes Gutenberg vindt in Mainz<sup>[1]</sup> een revolutionair apparaat uit dat het monopolie van de scribenten aan diggelen slaat. 

Dit is het begin van de boekdrukkunst. "Plotseling" wordt lezen en schrijven toegankelijk. Gedrukte boeken overspoelen de markt en de geletterdheid schiet omhoog. De toegenomen alfabetisering en technologische vooruitgang leidden tot een daling van het aanzien en de economische waarde van het beroep van scribent.

De boekdrukkunst maakte geschreven informatie toegankelijker. De ooit exclusieve vaardigheid van het schrijven verloor zijn elitestatus, vervangen door de drukpers en zijn massaproductiemogelijkheden. Dit is een enorme **vooruitgang**.

Omwille van de grootte van dit artikel sla ik de ontwikkeling van de krant, de radio en de televisie over. 

We spoelen door naar de periode van vlak na de Tweede Wereldoorlog. De eerste computers zien het levenslicht, waaronder de [ENIAC](https://nl.wikipedia.org/wiki/ENIAC). In de jaren '60 & '70 krijgen vooral grote bedrijven en overheden de beschikking over grote computers ([mainframes](https://nl.wikipedia.org/wiki/Mainframe)), waarna in de jaren '80 huishoudens de beschikking krijgen over een Personal Computer. In de jaren '90 vindt er iets revolutionairs plaats: al die computers (van bedrijven, overheden en huishoudens) worden aan elkaar geknoopt in √©√©n groot wereldwijd web. 

Het internet is ook weer een enorme **vooruitgang** in de beschikbaarheid van informatie. Met een belangrijke voorwaarde: je moet zo'n computer wel kunnen besturen. En de programmeurs van nu zijn de F1-coureurs van deze machines. 
Vanwege hun vermogen om gesproken en geschreven taal om te zetten in computertaal, hebben zij een prominente status in de samenleving van deze tijd. Dit beroep floreerde de afgelopen decennia.

Recentelijk is er iets nieuws uitgevonden: AI. Is ook dit weer zo'n enorme **vooruitgang**? Ten koste van programmeurs? De geschiedenis lijkt hints te geven naar patronen die ons iets kunnen leren. Staat er daadwerkelijk een enorme verschuiving op dit punt te gebeuren? Of is AI "just another tool on my toolbelt"?

Zie: [The AI Revolution: Why I believe it‚Äôs humanity‚Äôs next great leap](https://dennisvroegop.com/2024/11/24/the-ai-revolution-why-i-believe-its-humanitys-next-great-leap/).

---

üçê schrijft elke week een stukje. Over ... van-alles-en-nog-wat. 
En vooral over programmeren, techniek en hoe jij je daar, als &#9432;Naut toe kan verhouden.

---

[1] Ik heb zelf eens een priv√©-rondleiding gehad door het [Gutenberg-Museum](https://www.mainz.de/microsite/gutenberg-museum-en/index.php).

