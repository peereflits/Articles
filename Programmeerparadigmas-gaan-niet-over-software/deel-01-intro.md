# Programmeerparadigma's gaan niet over software (I)

*TL;DR; Programmeerparadigma's gaan niet alleen over software. Programmeerparadigma's gaan meer over hardware dan we denken. Een programmeerparadigma probeert een probleem op te lossen van het medium waarop het "leeft". In deze serie van artikelen leg ik uit welk paradigma welke hardware probleem oplost.*

## Deel 1: Introductie

Welkom bij deze serie artikelen. Mijn naam is Marcel Peereboom. Ik werk inmiddels al zo'n 30 jaar als programmeur in de IT. In al die jaren heb ik een aantal ontwikkelingen zien plaatsvinden die zich, na enig nadenken, in mijn brein zijn gaan nestelen. Van daaruit is dit een verhaal gaan spinnen, dat ik jullie wil gaan vertellen. Dit verhaal gaat over, wat naar mijn mening, de essentie programmeerparadigma's zijn.

Ik weet heel goed *wat* ik jullie wil gaan vertellen. Ik heb echter lang geworsteld met de vraag: *hoe* ga ik dat doen? Omdat vaak de "devil in the details" is, en omdat ±30 jaar ervaring veel kennis, inzichten en anekdotes meebrengt, is dit verhaal te lang geworden voor één artikel. Om het verhaal leesbaar te houden, is deze gesplitst in een aantal delen.

Ik hoop jullie in deze serie meer inzicht te verschaffen in de essentie van een aantal programmeerparadigma's. Ik ga geen nieuwe technologieën of technieken behandelen. Dit verhaal gaat dus niet over specifieke computertalen. Enige kennis hierover is echter wel gewenst. Derhalve is dit artikel bedoeld voor programmeurs die tenminste een object georiënteerde taal, als Java, C#, C++ of Python kennen. En ook voor iedereen die geïnteresseerd is in software ontwikkeling.

In de loop der jaren ben ik tot het inzicht gegroeid dat de verschillende [programmeerparadigma's](https://nl.wikipedia.org/wiki/Programmeerparadigma) elk op hun manier een specifiek probleem probeert op te lossen en dat dit probleem met de onderliggende hardware van een computer te maken heeft.

> Informatica gaat net zo min over computers als astronomie over telescopen.<br/>
> *--- Edsger W. Dijkstra ---* [[1]](https://quotefancy.com/edsger-w-dijkstra-quotes)

In de volgende delen wil ik deze paradigma's, en het onderliggende hardware probleem, behandelen. Hierbij moet ik ook "Web programming" (het request-response model) en "Cloud computing" behandelen, hoewel deze (strikt genomen) geen programmeerparadigma's zijn.

De onderwerpen zijn:

* [Deel 2](./deel-02-dbs.md): Databases (relationeel & NoSQL)
* [Deel 3](./deel-03-oo.md): Object oriëntatie
* [Deel 4](./deel-04-fp.md): Functional programming
* [Deel 5](./deel-05-wp.md): Internet / Web programming
* [Deel 6](./deel-06-cc.md): Cloud computing

Dit verhaal wordt afgesloten met [deel 7: conclusies](./deel-07-conclusies.md) en de bronnen kunnen geraadpleegd worden in de [referenties](./deel-08-referenties.md).

Veel leesplezier.
